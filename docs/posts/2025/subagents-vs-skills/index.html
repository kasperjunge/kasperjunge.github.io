<!doctype html>
<html lang="en">
  <head>
    <meta charset="utf-8" />
    <meta name="viewport" content="width=device-width, initial-scale=1" />
    <title></title>
    <link rel="stylesheet" href="/_static/theme.css" />
  </head>
  <body>
    <header class="site-header">
      <div class="inner">
        <a href="/">blog</a>
        <a href="/about/">about</a>
      </div>
    </header>
    <main class="container">
      <h1 id="næste-store-ryk-i-ai-til-softwareudvikling">Næste Store
      Ryk i AI til Softwareudvikling</h1>
      <p>Der sker virkelig meget i Vibe Coding-space’et i
      øjeblikket.<br />
      Det var som om Cursor’s kodeagent begyndte at virke rigtig godt i
      februar/marts 2025.</p>
      <p>Siden da har mange ladet sig fascinere af, hvor hurtigt man kan
      komme fra ingenting til noget med AI-kodeagenter.</p>
      <h2 id="men-hvad-med-vores-rigtige-arbejde">Men hvad med vores
      rigtige arbejde?</h2>
      <p>Den ene indvending, som alle softwareudviklere har haft siden
      da, har været følgende:</p>
      <blockquote>
      <p>“Det er fint, at vi kan lave prototyper og
      <em>throwaway-kode</em> med AI-agenter - men hvad med vores
      rigtige arbejde?”</p>
      </blockquote>
      <p>Men hvornår kan AI-agenter løse komplekse problemer i
      eksisterende kodebaser?</p>
      <h2 id="det-næste-ryk">Det næste ryk</h2>
      <p>Her i september–oktober ligner det, at vi begynder at se det
      næste ryk, hvor AI-agenter faktisk begynder at virker i komplekse,
      eksisterende kodebaser.</p>
      <p>Det skyldes dels de inkrementelle forbedringer af LLM’er.
      AI-labs er gået fra at producere data med tilfældige freelancere,
      der blev betalt så lidt som muligt, til at bruge højt
      specialiserede domæneeksperter til at skabe kvalitetsdata.</p>
      <p>Et andet område, der rykker voldsomt, er Context
      Engineering.Det er blevet tydeligt, at der ligger meget
      performance at hente i context management-laget.Vi har længe set
      Anthropic bidrage til åbne standarder for, hvordan vi strukturerer
      vores context engineering, så vi nemmere kan samarbejde på tværs
      af community’et på at udvikle feltet. Det betyder, at vi kan
      investere i prompts, agenter og ressourcer, der er guld værd for
      vores agent systemer.</p>
      <h2 id="hvordan-bliver-vores-arbejde-i-fremtiden">Hvordan bliver
      vores arbejde i fremtiden?</h2>
      <p>Vi ser altså det næste ryk ske lige nu, og det betyder, at vi
      som softwareingeniører kigger ind i en helt ny måde at arbejde
      på.</p>
      <p>Vi kan sætte agenter i gang med opgaver asynkront med vores
      eget arbejde.<br />
      Vores rolle bliver at:</p>
      <ul>
      <li>kommunikere opgaven klart<br />
      </li>
      <li>sikre at agenterne har den nødvendige kontekst<br />
      </li>
      <li>reviewe og kvalitetssikre deres output</li>
      </ul>
      <p>Denne arbejdsform kaldes nogle steder for “async programming”,
      og det bliver en kritisk færdighed for udviklere, fordi den
      markant øger produktiviteten.</p>
      <h2 id="perspektiv">Perspektiv</h2>
      <p>Konsulentbranchen står over for en udfordring - deres model
      bygger på timeafregning.<br />
      Når AI-agenter gør udviklere 5–10x hurtigere, falder værdien af en
      time.</p>
      <p>Til gengæld har produktvirksomheder en gylden mulighed for at
      øge hastigheden, hvormed de leverer værdi til kunderne.</p>
      <p>Det peger mod:</p>
      <ul>
      <li>bedre softwareprodukter<br />
      </li>
      <li>at konsulenter må genoverveje deres forretningsmodel<br />
      </li>
      <li>og måske skifte til værdibaseret prissætning frem for
      timer.</li>
      </ul>
    </main>
  </body>
  </html>


