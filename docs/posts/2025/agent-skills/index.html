<!doctype html>
<html lang="en">
  <head>
    <meta charset="utf-8" />
    <meta name="viewport" content="width=device-width, initial-scale=1" />
    <title></title>
    <link rel="stylesheet" href="/_static/theme.css" />
  </head>
  <body>
    <header class="site-header">
      <div class="inner">
        <a href="/">blog</a>
        <a href="/about/">about</a>
      </div>
    </header>
    <main class="container">
      <h1 id="agent-skills">Agent Skills</h1>
      <p>Anthropic har netop launch’et konceptet “Skills” på tværs af
      Claude Apps, Claude Code og Claude API.</p>
      <h2 id="hvad-er-en-agent-skill">Hvad er en Agent Skill?</h2>
      <p>En skill består af en mappe med en SKILL.md-fil og et
      vilkårligt antal filer.</p>
      <p>En skill har tre niveauer af detalje:</p>
      <ol type="1">
      <li>Navn og beskrivelse</li>
      <li>Brødteksten i SKILL.md</li>
      <li>Eventuelle filer i skill-mappen</li>
      </ol>
      <p>Navn og beskrivelse bruges af agenten til at vurdere, om den
      skal bruge skill’en eller ej - præcis ligesom MCP.</p>
      <h2 id="hvordan-fungerer-skills">Hvordan fungerer Skills?</h2>
      <p>Brødteksten i SKILL.md fungerer som en form for manual med en
      indholdsfortegnelse. Filerne i skill-mappen kan være
      markdown-filer med brugbar information til den pågældende skill
      eller kode, som kan eksekveres.</p>
      <p>Anthropic kalder det for “progressive disclosure” - at agenten
      ikke behøver al information på én gang, men kan dykke ned i den
      information og funktionalitet, der er knyttet til en skill,
      gradvist efter behov.</p>
      <p>Kort sagt: Skills gør det muligt at bygge composable viden og
      evner, som agenter kan dele.</p>
      <h2 id="hvorfor-er-det-vigtigt">Hvorfor er det vigtigt?</h2>
      <p>For dem, der ikke kan se potentialet i prompt- og context
      engineering, kan primitives som commands og subagents, som
      Anthropic har introduceret i Claude Code, virke basale, fjollede
      og antropomorfiserende.</p>
      <p>Men det er tydeligt, at Anthropic er længst fremme, når det
      gælder primitives for agenter, hvilket jeg tror i høj grad skyldes
      det fantastiske udvikler community de har fået op at køre omkring
      Claude Code.</p>
      <p>I begyndelsen handlede Claude Code om at bygge AI-kodeagenter,
      men udviklerne fandt hurtigt ud af, at Claude Code og den
      dertilhørende SDK fungerede supergodt som et generelt
      agentudviklingsværktøj - ikke kun til kode.</p>
      <p>Det er også årsagen til, at Anthropic netop har omdøbt Claude
      Code SDK til det mere generelle Claude Agent SDK.</p>
      <p>Anthropic står bag flere nyskabelser som MCP, subagents og
      commands - alle værktøjer, der løfter context engineering til
      næste niveau.</p>
      <p>De gør det lettere at:</p>
      <ul>
      <li>delegere indhentning og generering af kontekst</li>
      <li>standardisere udstillingen af funktionalitet</li>
      <li>genbruge prompts, så man investerer i sine prompts i stedet
      for at smide dem væk.</li>
      </ul>
      <h2 id="bliver-det-stort">Bliver det stort?</h2>
      <p>Jeg har stor tillid til, at Anthropics ræsonnement bag at
      introducere Skills kommer af et hav af iterationer, hvor behovet
      for netop dette koncept er blevet klart for udviklerne hos
      Anthropic.</p>
      <p>Skills gør det muligt at komponere en agents evner med
      specifikke instruktioner, ressourcer og scripts, som agenten kan
      afvikle.</p>
      <p>Anthropic nævner også et muligt marketplace for skills - noget,
      der potentielt kan udvikle sig til et slags pakkeindex for
      AI-agenter, på samme måde som PyPI er for Python.</p>
      <p>Der er efter min mening ingen tvivl om at Anthropic er ledende,
      når det gælder opbygningen af et åbent økosystem for agent context
      engineering.</p>
      <p>Jeg tror, Anthropic har ramt den lige i røven her.</p>
      <p>Igen.</p>
      <p>Læs mere om Agent Skills her:</p>
      <p>https://www.anthropic.com/engineering/equipping-agents-for-the-real-world-with-agent-skills</p>
    </main>
  </body>
  </html>


