---
date: Oct 17, 2025
author: Kasper Junge
language: Danish
---

# Næste Store Ryk i AI til Softwareudvikling

Der sker virkelig meget i Vibe Coding-space’et i øjeblikket.  
Det var som om Cursor’s kodeagent begyndte at virke rigtig godt i februar/marts 2025.

Siden da har mange ladet sig fascinere af, hvor hurtigt man kan komme fra ingenting til noget med AI-kodeagenter.

## Men hvad med vores rigtige arbejde?
Den ene indvending, som alle softwareudviklere har haft siden da, har været følgende:

> “Det er fint, at vi kan lave prototyper og *throwaway-kode* med AI-agenter - men hvad med vores rigtige arbejde?”

Men hvornår kan AI-agenter løse komplekse problemer i eksisterende kodebaser?


## Det næste ryk
Her i september–oktober ligner det, at vi begynder at se det næste ryk, hvor AI-agenter faktisk begynder at virker i komplekse, eksisterende kodebaser.

Det skyldes dels de inkrementelle forbedringer af LLM’er. AI-labs er gået fra at producere data med tilfældige freelancere, der blev betalt så lidt som muligt, til at bruge højt specialiserede domæneeksperter til at skabe kvalitetsdata.

Et andet område, der rykker voldsomt, er Context Engineering.Det er blevet tydeligt, at der ligger meget performance at hente i context management-laget.Vi har længe set Anthropic bidrage til åbne standarder for, hvordan vi strukturerer vores context engineering, så vi nemmere kan samarbejde på tværs af community'et på at udvikle feltet. Det betyder, at vi kan investere i prompts, agenter og ressourcer, der er guld værd for vores agent systemer.

## Hvordan bliver vores arbejde i fremtiden?
Vi ser altså det næste ryk ske lige nu, og det betyder, at vi som softwareingeniører kigger ind i en helt ny måde at arbejde på.

Vi kan sætte agenter i gang med opgaver asynkront med vores eget arbejde.  
Vores rolle bliver at:

- kommunikere opgaven klart  
- sikre at agenterne har den nødvendige kontekst  
- reviewe og kvalitetssikre deres output  

Denne arbejdsform kaldes nogle steder for “async programming”, og det bliver en kritisk færdighed for udviklere, fordi den markant øger produktiviteten.

## Perspektiv
Konsulentbranchen står over for en udfordring - deres model bygger på timeafregning.  
Når AI-agenter gør udviklere 5–10x hurtigere, falder værdien af en time.

Til gengæld har produktvirksomheder en gylden mulighed for at øge hastigheden, hvormed de leverer værdi til kunderne.  

Det peger mod:

- bedre softwareprodukter  
- at konsulenter må genoverveje deres forretningsmodel og måske skifte til værdibaseret prissætning frem for timer.
